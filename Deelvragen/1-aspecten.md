# Welke feiten van het ASD project 2018 hebben invloed op het kiezen van een projectmethode?

Om een beeld te krijgen van welke ontwikkelmethodiek geschikt is voor 
het ASD project in het voorjaar van 2018 dient er allereerst gekeken te worden naar de feiten omtrent dit project. 

Allereerst wordt dit project uitgevoerd binnen een projectgroep groter dan vijftien mensen. Dit betekent dat een goede
communicatie binnen de projectgroep van vitaal belang is. Zonder goede communicatie is er geen duidelijkheid tussen de
subgroepen en is het moeilijk om iedereen op de hoogte te (blijven) houden van de huidige stand van zaken. 

Ten tweede dient de planning meegenomen te worden in de keuze voor een bepaalde (mix van) projectmethodiek(en). Globaal geschetst
heeft dit project twee fasen:

- De projectvoorbereiding
- De projectfase

De projectvoorbereiding, beginnend in week 1 van de eerste periode in het ASD semester 2018, is ter voorbereiding van het ASD project. Dit houdt in dat er (op basis van gesprekken met de opdrachtgever) een plan van aanpak opgesteld gaat worden en meerdere Software Architecture Documents zullen worden gerealiseerd waar de beste of een mix van de beste elementen uit deze documenten zal worden gekozen.

De projectfase zal de fase zijn waar in het plan van aanpak uitgevoerd zal worden. De te realiseren applicatie zal gebouwd worden en de bijbehorende documentatie zal worden gemaakt. Zowel binnen de projectvoorbereidingsfase en de projectfase dienen (deel)producten op vaste deadlines ingeleverd te worden. Deze deadlines staan gedocumenteerd in de studiehandleiding op Onderwijs Online. 

Ten derde zal de frequentie van contactmogelijkheden met de stakeholders van belang zijn tijdens het kiezen voor een geschikte (mix van) projectmethodiek(en). Simpel gezegd: wanneer de stakeholders weinig tot geen mogelijkheid tot contactmomenten heeft, zal het weinig zin hebben om als projectmethode de SCRUM-methode te gebruiken waarbij in korte sprints gewerkt wordt. Er zal dus rekening gehouden moeten worden met de wensen van de stakeholders.

Ten vierde is de ervaring met bepaalde projectmethodieken van de individuele leden binnen de projectgroep van belang. Wanneer er gekozen wordt voor een projectmethodiek die bij geen van de projectleden bekend is, is de learning-curve van deze projectmethodiek hoog en zal dit invloed hebben op de planning en effectiviteit van de projectgroep. 

Om tot een samenhangend antwoord op de hoofdvraag te komen zal er met de bovenstaande aspecten binnen het ASD project rekening gehouden moeten worden. 

