De tweede deelvraag die in dit onderzoek beantwoord zal worden is of er ontwikkelmethodieken bestaan voor teams met een grootte van om en nabij de 20 personen. Omdat het ASD-project uitgevoerd zal worden in een team van ongeveer dit formaat is deze vraag relevant voor het kiezen van een ontwikkelmethode. 

Omdat er al een aantal ontwikkelmethodieken bekend zijn zullen deze in dit hoofdstuk behandeld worden. Allereerst kan er al een scheiding gemaakt worden tussen Agile en niet-Agile methodieken. De Agile methodieken zoals RUPP en Scrum zullen, net als de klassieke niet-Agile methodiek: de watervalmethode in dit hoofdstuk worden behandeld. 

# Niet-Agile 
## Waterval

Een andere klassieke ontwikkelmethodiek is de waterval methode. Deze methode is in tegenstelling tot Scrum juist erg "statisch". Dat wil zeggen dat er vooraf met de stakeholders afgesproken wordt wat er gemaakt dient te worden. Dit proces loopt dan door een aantal fasen heen die strict gesproken eerst af gemaakt dienen te worden voor er aan de volgende fase begonnen wordt.

 ![alt text](https://www.consultancy.nl/illustrations/news/detail/1464181921170_Waterval%20methode-01.jpg)
Afbeelding 2

Deze ontwikkelmethodiek heeft als valkuil dat er aan het eind van het ontwikkelen van het product de wensen van de stakeholders niet meer overeenkomen met de gemaakte functionaliteit(en). Een goed voorbeeld van deze valkuil is te vermelden bij het project zorg- en huurtoeslag van de Nederlandse Belastingdienst. Dit project heeft geduurd van 2005 tot het stil gezet werd in 2013. Uiteindelijke kosten ruim 200 miljoen euro (Stokman, 2014).

# Agile
## Scrum

Volgens Fernandes(2015) is scrum geen proces maar een framework dat gebruikt wordt voor product ontwikkeling. Scrum houdt in dat er in een team verband gewerkt wordt aan een product, een stuk software of bijvoorbeeld een database waarbij de nadruk ligt op korte zogehete sprints. Een sprint is een korte periode waar bij aan het eind van deze periode een werkend onderdeel van een product wordt geleverd. Door in korte sprints te werken hebben de stakeholders goed zicht op wat het product gaat worden en kunnen ze tussentijds veranderingen voorstellen.


![alt text](https://www.codeproject.com/KB/architecture/704720/ScrumWorkflow.png)
Afbeelding 1

In afbeelding 1 is een visuele representatie te zien van het Scrum framework. Allereerst wordt er een product backlog geformuleerd. Dit is een omschrijving van wat het product dient te worden. Dit wordt opgedeeld in sprint backlogs, de te bouwen functionaliteit in de sprint. Te zien is dat iedere sprint 2 tot 4 weken duurt, waarbij er iedere dag een zogehete "Daily Scrum Meeting" wordt gehouden. Dit wordt gedaan zodat het team op de hoogte is van de voortang binnen de sprint. Na de 2 tot 4 weken is er een werkend onderdeel van het product opgeleverd, zal deze worden gepresenteerd aan de stakeholders zodat deze eventueel kan verzoeken om aanpassingen. 

Echter, volgens Cone(2009) dient een Scrum team maximaal te voeden moeten zijn met twee pizza's. Dit betekent dat een Scrum team niet groter dient te zijn dan 5 to 7 man. Bij de keuze voor een ontwikkelmethodiek dient dit mee te worden genomen in de afwegingen. Er zal dan dus gekeken moeten worden of het gehele team niet opgesplitst kan worden in sub teams.

## SAFe

Volgens van der Klis(2016) is het Scaled Agile Framework(SAFe) een framework waarin teams bestaande uit 8 tot 10 mensen werken aan software. Dit doen deze teams zelfvoorzienend. Het team regelt end-to-end de vertaling van requirements naar geteste code en deployment in de benodigde omgevingen. Verschillende teams creëren samen wat SAFe een "Release Train" noemt. Dit is een stuk project, programma, product of dienst zijn. 

Een zogehete Release Train bestaat uit 50 tot 125 individuen. Dit maakt het Scaled Agile Framework vooral geschikt voor grote ontwikkelteams. Deze groep individuen worden in kleinere groepen opgesplitst. Deze werken allemaal dus als kleiner subteam aan een onderdeel van het op te leveren product. Om de organisatie tussen deze subteams te coördineren dient er ook een coördinatieteam aanwezig te zijn. Dit team wordt het release management team genoemd en bestaat uit een Release Team Engineer, program facilitator, hoofd scrum master, product management en eventueel nog wat ondersteunende stafleden geaffineerd met architectuur en testing. 

![alt text](http://www.henkjanvanderklis.nl/wp-content/uploads/2016/08/safe-in-a-nutshell.jpg)
Afbeelding 3

## Large Scale Scrum

Ook Large Scale Scrum, ook wel LeSS genoemd, is een agile framework gebaseerd op Scrum. LeSS bestaat in twee formaten:

- LeSS
- LeSS Huge

LeSS Huge is, zo beschrijven Larman en Vodde(2016) is voor een team van meerdere duizenden individuen die aan hetzelfde product werken. Om deze reden valt LeSS Huge buiten de scope van dit onderzoek.

LeSS zelf, echter, is ingericht voor maximaal acht teams van acht personen tegelijk. 

LeSS lijkt op Scrum. Vele aspecten van beide frameworks komen overeen met elkaar. Zo bestaat in zowel LeSS als One-Team-Scrum:

- Een enkele product backlog
- Een Definition of Done voor alle teams
- Een werkend deelproduct aan het einde van een sprint
- Een enkele product owner

Echter, LeSS differentieerd zichzelf op de volgende punten:

- Sprintplanning: in toevoeging van de product owner doen er mensen mee van alle afzonderlijke teams. De teamleden zullen zelf uitzoeken welke onderdelen van de Product Backlog er door welk team gedaan wordt. Ook worden er afzonderlijke sprintplanningen gehouden. Deze zijn binnen het team, maar kunnen ook meerdere teams betrekken die van elkaar afhankelijk zijn. 
- Daily Scrum: deze wordt ook individueel door ieder team gehouden. Echter kan het voorkomen dat een teamlid van een ander team een Daily Scrum bijwoond om de informatie-uitwisseling te verhogen.
- Algehele Product Backlog Refinement: wordt gedaan met de product owner en leden van alle teams. Dit element wordt gedaan om te bepalen welk team wat precies gaat doen. Na het vaststellen hiervan zal binnen de afzonderlijke teams nogmaals in-depth product backlog refinement plaatsvinden.
- Sprint review: dit wordt gedaan samen met de product owner, leden van alle teams, relevante klanten/gebruikers en andere stakeholders. Dit wordt gedaan op een soort markt-achtige manier. In meerdere ruimten zal ieder team het door hun gemaakte (deel)product tentoonstellen.
- Algehele Retrospective: deze meeting bestaat niet in One-Team-Scrum. Het doel is het exploreren van verbeteringen van het algehele systeem, in plaats van zich maar te focussen op 1 team. Deze meeting duurt maximaal 45 minuten per weeklengte in de sprint. De meeting dient bijgewoond te worden door de product owner, de Scrum masters en iedere keer een ander teamlid van de afzonderlijke teams.


